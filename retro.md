Retrospektiivitekniikoiden "Start, Stop, Continue, More of, Less of Wheel" ja "Glad, Sad, Mad" esittely

Start, Stop, Continue, More of, Less of Wheel -tekniikassa hyödynnetään esimerkiksi valkotaululle piirrettävää kiekkoa, joka jaetaan viiteen osaan tekniikan nimen mukaisesti (Start, Stop, Continue, More of, Less of). Start-osaan kerätään tiimin vastauksia kysymykseen "Mitä sellaista voisimme jatkossa tehdä, mitä emme tehneet tässä sprintissä?". Vastauksia Stop-osaan voisi kerätä esimerkiksi kysymyksellä "Mitä meidän ei pitäisi enää jatkossa tehdä?". Continue-osaan kerätään vastauksia kysymykseen "Mitä sellaista teimme, mitä kannattaa tehdä myös jatkossa?". More of ja Less of -osat vastaavat kysymyksiin "Mitä meidän pitäisi tehdä enemmän?" ja "Mitä meidän pitäisi tehdä vähemmän?". Tiimi yrittää kerätä ajatuksia jokaiseen kiekon osaan. Jos tilaisuudessa on yhdeksän osallistujaa, sen kesto on noin kymmenen minuuttia.

Glad, Sad, Mad -tekniikassa osallistujat kirjoittavat pikku lappusille tiiviitä havaintoja päättyneestä sprintistä. Havainnot voivat olla sekä sprinttiin liittyviä hyviä että huonoja asioita. Tärkeää on kerätä myös asioita, jotka eivät ole riippuvaisia tiimin jäsenten toiminnasta.

Valkotaulu jaetaan kolmeen osaan tekniikan nimen mukaisesti: Glad, Sad, Mad. Osallistujat käyvät vuorotellen lisäämässä lappunsa taululle ja tarvittaessa selittävät sitä hiukan. Sad ja Mad -osiin kerätään kielteisiä tunteita herättäneitä havaintoja: Mad-osaan sijoitetaan asiat, jotka eivät ole riippuvaisia tiimin jäsenten toiminnasta ja Sad-osaan asiat, joihin jäsenet voivat vaikuttaa.

Suraavaksi päällekkäisiä asioita käsittelevät laput yhdistetään ja keskusteluun nostettavista aiheista äänestetään. Lopuksi käydään keskustelu niistä aiheista, jotka saavat äänestyksessä eniten ääniä. Tilaisuus kestää korkeintaan tunnin. 

Lähteet:
Glad, Sad, Mad. (2015). Agile Retrospective Resource Wiki. Haettu 24.11.2020 osoitteesta 
http://retrospectivewiki.org/index.php?title=Glad,_Sad,_Mad.

Start, Stop, Continue, More of, Less of Wheel. (2013). Agile Retrospective Resource Wiki. Haettu 24.11.2020 osoitteesta http://retrospectivewiki.org/index.php?title=Start,_Stop,_Continue,_More_of,_Less_of_Wheel.


